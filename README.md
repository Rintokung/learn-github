# learn-github

คุณอาเรียโต๊ะข้างๆ พูดรัสเซียหวานใส่ซะหัวใจจะวาย (ญี่ปุ่น: 時々ボソッとロシア語でデレる隣のアーリャさん; โรมาจิ: Tokidoki Bosotto Russia-go de Dereru Tonari no Aalya-san; รัสเซีย: Иногда Аля внезапно кокетничает по-русски) หรือชื่อย่อว่า โรชิเดเระ (ญี่ปุ่น: ロシデレ; โรมาจิ: Roshidere) เป็นซีรีส์ไลต์โนเวลญี่ปุ่น แนวสุขนาฏกรรมจินตนิยม ที่เขียนโดยซันซันซัน และวาดภาพประกอบโดยโมโมโกะ เดิมทีเรื่องสั้น 2 เรื่องได้รับการเผยแพร่ออนไลน์บนเว็บไซต์โชเซ็ตสึกะ นิ นาโร ตั้งแต่วันที่ 6 พฤษภาคม ถึง 27 พฤษภาคม พ.ศ. 2563 ต่อมาคาโดกาวะโชเต็ง ได้ซื้อต่อไปตีพิมพ์ถึงเล่มที่ 8 กับเรื่องสั้นตั้งแต่เดือนกุมภาพันธ์ พ.ศ. 2564 ภายใต้สำนักพิมพ์คาโดกาวะสนีกเกอร์บุงโกะ มังงะได้รับการดัดแปลงโดย ซาโฮะ เทนามาจิ เริ่มเผยแพร่ออนไลน์ในเว็บไซต์และแอป Magazine Pocket ของโคดันชะ ในเดือนตุลาคม พ.ศ. 2565 โดยไลต์โนเวลและมังงะมีลิขสิทธิ์ในประเทศไทยโดยสำนักพิมพ์ฟีนิกซ์ และมีการประกาศสร้างเป็นอนิเมะโทรทัศน์โดยสตูดิโอโดงาโกโบ โดยมีกำหนดการออกอากาศในเดือนกรกฎาคม พ.ศ. 2567
